---
title: "Garmin Forerunner 165 je najbolji početnički sat"
slug: garmin-forerunner-165
description: "Pregled Garmin Forerunner 165 – šta donosi početnicima, prednosti, mane i iskustvo korišćenja ovog GPS sata za trčanje."
date: 2026-01-14
category: oprema
image: ./featured.webp
imageAlt: "Garmin Forerunner 165 GPS sat"
---

Oduvek su Garmin satovi plenili performansama, ali ovaj sat pleni i svojim izgledom. Otkrijte zašto baš ovaj model preporučujem za prvi sat, naročito ženskim osobama.

## Šta je Garmin Forerunner 165?

Forerunner serija je **ulazna serija Garmin GPS satova**, ali “ulazna” ne znači da nema vrhunsku opremu. Dobijaš: pace, elevaciju, kadencu, dužinu koraka, puls, podatke o snu, praćenje stresa, oporavak i žensko zdravlje.

Forerunner 165 je **touchscreen smart watch** dizajniran za trkače na asfaltu, ali ima i druge sportove i funkcije:

- Garmin Coach treninzi
- Race pace alati
- VO2 Max procene

Nedostaju mu neke funkcije premium satova: **training load, training readiness i training status**.

---

## Prednosti Garmin Forerunner 165

- **Cena** – Po meni, glavni faktor kod preporuke sata za početnike. Za oko 300e -trenutna cena na [garmin Srbija](https://garmin.rs/) mislim da je odlična vrednost.
- **AMOLED ekran** – svetao, koloritan i veoma atraktivan. Veliko unapređenje u odnosu na ostale Forerunnere.
- **Veličina i težina** – mali i komforan, dovoljno elegantan da se nosi svakodnevno bez da privlači previše pažnje.
- **Preciznost** – podaci o snu i pulsu su u skladu sa Coros i Oura Ring. Treadmill funkcija takođe tačna kada je kalibrisana.
- **Sigurnosne funkcije** – moguće dodati kontakte za hitne slučajeve i držanjem dugmeta poslati GPS lokaciju. Live tracking i automatsko detektovanje incidenta su takođe dostupni.

---

## Mane Garmin Forerunner 165

- **Nema dual-band GPS** – premium modeli imaju, što poboljšava preciznost. Na uobičajenim rutama moja ćerka Simona koja koristi ovaj sat, nije imala problem.
- **Nema Triathlon sports mode** – moraš ručno postaviti sportove. Nije problem osim ako si triatlonac.
- **Baterija** – ne traje uvek nedelju dana tokom intenzivnog treninga. Garmin navodi do 11 dana nošenja i 19 sati GPS-a, u praksi zavisi od upotrebe.

---

<WhiteBox>
## Zaključak

Ovo je pravi izbor za prvi sat, ima sve neophodne funkcije, pored toga je i malih dimenzija, elegantan i veoma lepo izgleda posebno na ženskoj ruci. Smatram da je više nego dobar izbor za prvih nekoliko godina treninga.

</WhiteBox>
