---
title: "Adidas Adizero Evo SL – Da li je Hype opravdan?"
slug: adidas-adizero-evo-sl-recenzija
description: "Da li je Adidas Adizero Evo SL najbolja patika 2025. godine? Lagana, brza i dovoljno udobna za duge treninge – detaljna analiza modela koji nudi vrhunski odnos cene i performansi."
date: 2026-02-21
category: oprema
image: ./featured.webp
imageAlt: "Adidas Adizero Evo SL patika za trčanje na asfaltu"
---

Da li je <strong>Adidas Adizero Evo SL</strong> najbolja patika za trčanje 2025. godine? Od trenutka kada se pojavila u prodaji (1. februara), ovaj model je ozbiljan kandidat za titulu „patike godine“.

Sa cenom koja se obično kreće oko 15 000 din, trenutno je na sniženju i može se pronaći i ispod 12k, Evo SL nudi tehnologiju koja se obično nalazi u znatno skupljim modelima. Dovoljno je mekana za duge treninge, dovoljno responzivna za intervale i dovoljno svestrana da pokrije gotovo sve što joj zadate.

---

## Osnovne karakteristike

- **Težina:** 224 g (UK 8.5)
- **Visina đona:** 39 mm (peta) / 32 mm (prednji deo)
- **Drop:** 7 mm
- **Tip:** Neutralna, asfalt

---

## Jednostavnost koja radi

Evo SL je evolucija modela Adizero SL, uz „Evo“ dodatak i tehnologiju preuzetu iz skupljih modela kao što su Adios Pro serija. Međutim, ovo nije „budžet verzija“ – već ozbiljna performans patika.

Konstrukcija je jednostavna:

- Jedan sloj vrhunske pene
- Minimalistički, lagani upper
- Bez karbonske ploče

Upravo ta jednostavnost omogućava srednjem đonu da zablista.

---

## Magija je u peni – Lightstrike Pro

Glavni razlog zašto je Evo SL toliko dobra leži u peni.

Koristi **Lightstrike Pro**, istu penu koja se nalazi u trkačkom modelu Adios Pro 4. To je lagana, manje gusta pena sa odličnim odnosom amortizacije i povratka energije.

Za razliku od „super patika“, Evo SL nema karbonske šipke, već poseduje najlonski shank u srednjem delu stopala koji pruža stabilnost pri prelazu sa pete na prste.

Rezultat?

- Mekan doskok
- Stabilan prelaz
- Brz i živahan odraz

Posebno dobro funkcioniše u umerenim i bržim tempima, ali bez problema podnosi i duge treninge.

---

## Kako se ponaša na treningu?

Evo SL je prava „do-it-all“ patika:

✔ Lagani i oporavak treninzi  
✔ Tempo i progresivni treninzi  
✔ Intervali  
✔ Dužine

Deblja peta (39 mm) pomaže na tvrđem asfaltu, naročito kada su noge umorne. Istovremeno, pena se dovoljno učvrsti pri odrazu, tako da nema osećaja „propadanja“.

Balans mekoće i odziva je ono što je čini posebnim modelom.

---

## Izdržljivost – prijatno iznenađenje

Jedno od pitanja kod modernih, mekših pena jeste trajnost.

U testiranju je prvi par prešao preko 700km bez značajnog gubitka amortizacije ili „bounce“ efekta.

To je posebno impresivno za laganu, manje gustu penu kakva je Lightstrike Pro.

---

## Fit i gornji deo

Veličina je standardna (true to size). Upper je lagan, prozračan i minimalno postavljen, ali dovoljan za udobnost.

Međutim, postoje dve sitnice:

- Jezik ima tendenciju da klizi u stranu
- Peta može delovati blago labavo

To su više iritacije nego ozbiljni problemi, ali vredi pomenuti.

---

## Za koga je ova patika?

Evo SL je odličan izbor za:

- One koji žele „super feel“ bez karbonske ploče
- Brže trkače kao daily trainer
- Trkače koji traže najbolji odnos cene i performansi

## Za koga nije ova patika?

- Teži trkači ili oni koji trče isključivo sporije možda će želeti malo više amortizacije
- Model ne bih preporučio početnicima jer zna da bude nestabilna u krivini i po klizavom

---

<WhiteBox>
## Konačna presuda

Adidas Adizero Evo SL nudi impresivnu kombinaciju:

- Lakoće
- Udobnosti
- Responzivnosti
- Trajnosti
- I pristupačne cene

Da li je najbolja patika 2025. godine?

Teško je izdvojiti jednu patiku kao takvu, zasigurno je uz [Vomero 18](/oprema/nike-vomero-18) najlepša patika na tržitu. Lično je imam u rotaciji i obično je koristim za treshold i intervalne treninge, zanimljiva je, brza, i verujem da ću kupiti još jedan par istih.

</WhiteBox>
