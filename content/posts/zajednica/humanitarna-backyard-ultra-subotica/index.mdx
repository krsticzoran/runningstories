---
title: "Humanitarna backyard ultra u Subotici"
slug: humanitarna-backyard-ultra-subotica
description: "Trka održana je u Subotici sa ciljem prikupljanja pomoći za Kostu Leševića i Nikolu Horvatskog."
date: 2026-02-02
category: zajednica
image: ./featured.jpg
imageAlt: "Okupljeni takmičari pre početka 5 kruga trke"
---

Humanitarna Backyard Ultra trka održana je u **Subotici**, u **šumi Makova sedmica**, u **subotu, 31. januara**, u organizaciji ekipe **SKYRUNNERS**. Događaj je imao jasan humanitarni cilj, prikupljanje pomoći za dečake **Kostu Leševića** i **Nikolu Horvatskog**, dvojicu dečaka kojima su nastavak lečenja i rehabilitacije od presudnog značaja.

## Backyard Ultra format

Trka je bila organizovana u **Backyard Ultra** formatu, sa **kružnom stazom dužine oko 7 kilometara** i **novim startom na svakih sat vremena**. Učesnici su imali mogućnost da istrče jedan ili više krugova, kao i da se priključe trci u bilo kom trenutku njenog trajanja. Start prvog kruga bio je zakazan za **8 časova ujutru** a poslednji za 14h.

Trka je bila otvorena za **rekreativce, iskusne trkače i sve ljude dobre volje**, a organizator je obezbedio okrepu i obrok za sve učesnike. Događaj je još jednom potvrdio da trčanje može biti snažan alat za povezivanje sporta, zajednice i humanosti.

<ImageComponent src="./suma.jpg" alt="deo staze Backyard Ultra u Subotici" />

Sama staza je bila prilično tehnički zahtevna, za nas cestovne trkače, ne zbog uspona, kojih je za nas ravničare bilu u izobilju, već zbog mnoštvo krivina, koje su joj dale posebnu čar. Kako je ovo trening trka, bilo je pravo uživanje jezditi kroz krivine. Slika iznad vam neće otkriti tehniču zahtevnost staze, jer je ovo jedini ravan deo, ali zasigurno će dočarati predivnu prirodu kroz koju smo trčali.

## Organizacija trke na zavidnom nivou

Organizatori iz [SKYRUNNERS](https://www.instagram.com/skyrunners_subotica/) su se pobrinuli za okrepu, čaj, kuvano vino ali i ručak u vidu pasulja koji je kuvan na licu mesta. Sve vreme se mogla osetiti dobra atmosvera, pozitivna energija i dobro poznata lica trkačke scene.

Trkači su skupljali kilometre kao vid donacije, ali i uplatili oko 30 000 dinara direktne donacije. Ukoliko i vi želite da donirate to možete učiniti slanjem SMS poruke sa brojem 1331 na 3030 za Kostu i slanjem SMS poruke na 1796 na 3030 za Nikolu.

---

<WhiteBox>
  Oduvek je poseban doživljaj biti deo humanitarnih manifestacija. Tkačku
  zajednicu je oduvek krasila empatija, iako nas nekada rezultati ponesu,
  ponekad i ego prevlada,ali ovakvi dogadjaji nas vrate na početak na suštinu
  svega.
  <br /> Trčanje je mnogo više od kilometara, rekorda i postolja. Ako ste ljubitelji
  trening trka, domaće atmosvere, pored ove trke pravi izbor bi mogao biti i [Božićna
  trka u Kuli](/zajednica/bozicna-trka-kula).
</WhiteBox>
