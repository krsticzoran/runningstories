---
title: "5 najčešćih povreda kod trkača i kako ih sprečiti"
slug: najcesce-povrede-trkaca
description: "Saznajte koje su najčešće povrede kod trkača, kako ih prepoznati i, što je najvažnije, kako ih sprečiti. Praktični saveti za početnike i rekreativne trkače koji žele da trče bez bolova i rizika od povreda."
date: 2025-12-29
category: zdravlje
image: ./featured.webp
imageAlt: "Trkač koji isteže noge pre treninga, simbolizuje prevenciju povreda kod trkača"
---

Trčanje je jedan od najpristupačnijih oblika vežbanja, ali istovremeno i **aktivnost sa visokim rizikom od povreda**, naročito kod početnika i rekreativnih trkača. Statistike pokazuju da svake godine **65–80% rekreativnih trkača doživi neku povredu**. Najčešći uzroci su **preopterećenje, ponavljanje pokreta i neadekvatna tehnika trčanja**.

U ovom članku izdvajamo **5 najčešćih povreda kod trkača**, kako ih prepoznati i šta možete učiniti da ih sprečite.

## 1. Runner’s Knee

Runner’s Knee je najčešća povreda među trkačima i pogađa koleno, izazivajući bol prilikom trčanja ili penjanja stepenicama. Do nje dolazi zbog **neravnomerne raspodele opterećenja na kolenu** ili slabe muskulature kvadricepsa. Postoje čak i mitove da će vam se ova povreda desiti ako trčite, ali bez brige, uz pravilan pristup treninzima vaša kolena će biti zdravija nego kod većine neaktivnih vršnjaka.

**Saveti za prevenciju:**

- Vežbe za jačanje kvadricepsa i gluteusa
- Istezanje mišića butina i listova
- Korišćenje adekvatne obuće i pažljivo povećanje kilometraže

---

## 2. Shin Splints

Shin Splints obuhvataju bolove u prednjem delu potkolenice i često se javljaju kod trkača koji **prebrzo povećavaju kilometražu ili intenzitet treninga**. I sam sam lično doživeo ovu povredu jer sam već posle samo šest meseci treninga dostigao kilometražu od 50km nedeljno. Strljenje je ključ uspeha.

**Prevencija:**

- Postepeno povećavanje kilometraže
- Vežbe jačanja potkoleničnih mišića
- Trčanje po mekšim površinama kada je moguće

---

## 3. Achilles Tendinopathy

Ova povreda pogađa tetivu koja povezuje mišiće listova sa petnom kosti. Najčešće se javlja zbog **preopterećenja ili nepravilne tehnike trčanja**, a bol se oseća u srednjem delu tetive ili pri njenom hvatištu za petu. Nekoliko mojih kolega iz trkačkog kluba [Nord Run Team](https://www.instagram.com/nord.run.team/) imalo je ovu povredu i rekao bih da je uglavnom bilo povezano sa lošom tehnikom trčanja.

**Saveti za prevenciju:**

- Istezanje i jačanje listova
- Postepeno uvođenje brzih treninga ili uzbrdica
- Korišćenje odgovarajuće obuće sa dobrim amortizacijama

---

## 4. Plantar Fasciitis

Plantar Fasciitis izaziva bol u peti i stopalu i jedan je od **najčešćih uzroka bolova u peti kod trkača**. Bol se obično javlja pri prvom koraku ujutru ili nakon dužeg sedenja.

**Prevencija:**

- Redovno istezanje tabana i listova
- Korišćenje obuće sa adekvatnom podrškom za luk stopala
- Masaža stopala i primena valjka ili teniske loptice

---

## 5. ITB Friction Syndrome

Ova povreda pogađa spoljašnji deo kolena i javlja se kod trkača zbog **preopterećenja ili loše biomehanike kolena i kukova**. ITB (ilio-tibijalna bandža) je važna za stabilnost kolena, ali trenje može izazvati bol i upalu. Pored vec pomenute povrede shin splints i ovo je povreda koju sam lično doživeo u prvoj godini treninga, uzrok je bio preveliki obim treninga, a odvojila me je čak dva meseca sa staze.

**Prevencija:**

- Jačanje gluteusa i stabilizatora kukova
- Istezanje ITB bandže
- Postepeno povećanje opterećenja i izbegavanje naglih promena treninga

---

## Zašto dolazi do povreda?

Trčanje je **ponavljajuća i opterećujuća aktivnost**. Većina povreda je posledica **preopterećenja i nepravilnog treninga**. Ključni elementi za trkača bez povreda su:

1. **Forma** – pravilna tehnika trčanja
2. **Kondicija** – snaga mišića i fleksibilnost
3. **Režim** – balans između treninga, odmora i oporavka. Važno je pronaći **pravi balans između obima i intenziteta treninga**, što je ključ za smanjenje rizika od povreda. Više o tome kako uskladiti kilometražu i kvalitet treninga možete pročitati u članku [Kilometraža ili kvalitet: kako pronaći balans u treninzima](/trening/kilometraza-ili-kvalitet).

---

<WhiteBox>
## Zaključak

Većina povreda kod trkača može se sprečiti **pravovremenom prevencijom, vežbama za jačanje i istezanje, pravilnim obuvanjem i postepenim povećanjem kilometraže**. Pratite svoje telo, obratite pažnju na bolove i ne forsirajte trening preko granica.

Za više saveta o zdravlju trkača, ishrani i prevenciji povreda, pogledajte ostale članke u kategoriji **Zdravlje**.

</WhiteBox>

Ovaj tekst je informativnog karaktera. U slučaju jakih ili hroničnih bolova, obavezno se konsultujte sa lekarom ili fizioterapeutom.
