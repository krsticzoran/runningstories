---
title: "Otkrijte 8 Saveta za Zimski Trening"
slug: zimski-trening-saveti
description: "Otkrijte kako da izvučete maksimum iz zimskog treninga uz 8 praktičnih saveta za trčanje i cross-training."
date: 2026-01-25
category: trening
image: ./featured.webp
imageAlt: "Trkač u zimskom treningu"
---

Zima je vreme kada se grade temelji za uspešno leto. Sa ovih 8 saveta izvući ćete maksimum iz zime.

Pod zimskom sezonom obično se u našim krajevima misli na period od decembra do februara. To je period kada su trke retke i kada z postojan trening i nekoliko pametnih navika, pripremićete se fizički i mentalno za snažnu novu sezonu.

Pogledajte 8 ideja koje možete uključiti u svoj zimski trening. Ako postignete 6 do 8 nedeljnih sesija, možete biti zaista ponosni. 4 do 5 je i dalje prihvatljivo, ali manje od toga zahteva da preispitate svoj plan.

## 1. 75–80% baznog treninga

Najmanje tri od četiri sesije treba da budu lagane, niskointenzivno trčanje. Drugim rečima: ako imate jednu tešku sesiju nedeljno, potrebno je da kompletirate bar tri lagane da bi se sve izbalansiralo.

## 2. Jedna intenzivna sesija nedeljno

Iskoristite zimu za jačanje praga, sposobnosti da održite brzi tempo duže vreme. Radite duže intervale od 3 do 15 minuta sa kratkim odmorima, ukupno 20 do 60 minuta (npr. 6 × 6 min sa 3 min odmora).

## 3. Jedna sesija snage nedeljno

Da biste ostali bez povreda i brže se oporavljali od napornih treninga, uključite najmanje jednu sesiju snage nedeljno, ukoliko ste prošle sezone imali više od jedne povrede preporučljivo je da u ovom periodu uključite od dva do tri treninga snage. To će u mnogome smanjiti verovatnoću pojave povreda tokom sezone. Pročitajte članak [5 najčešćih povreda](/zdravlje/najcesce-povrede-trkaca) kako bi otkrili koje su najčešće povrede i šta je doboro za prevenciju.

## 4. Fokus na tehniku

Jednu sesiju nedeljno posvetite tehnici trčanja. Pristup treba da bude celokupan: tokom laganog trčanja, redovno provedite 20–30 sekundi fokusirajući se na pokrete ruku, položaj šake, podizanje pete ili kadencu.

## 5. Jedna dugačka sesija nedeljno

Jednom nedeljno završite dužu izdržljivostnu sesiju. Može biti trčanje, ali i vožnja sobnog bicikla, veslanje ili neka druga aerobna aktivnost. Cilj je jednostavan, ostati aktivan niskim intenzitetom što duže.

## 6. Navike koje poboljšavaju oporavak

Ako uglavnom planirate trening, počnite da planirate i oporavak. Dajte mu barem jedan slot nedeljno. To može biti masaža, poseta sauni, popodnevni dremak ili mirna šetnja.

## 7. Mentalni trening tri puta nedeljno

Ojačajte najvažniji „mišić“ – vaš um. Potrebno je samo nekoliko minuta, a efekat je ogroman. Evo tri primera:

- Posvetite tri minuta samo disanju. Odlično je za koncentraciju, naročito kada se suočavate sa nelagodnošću ili stresom tokom trka.
- Tokom intenzivnog treninga koristite tehniku pamćenja i ponavljajte reč ili frazu kao što je „Opusti se“ ili „Ja sam snažan/a“. Ovo pomaže da fokus ostane pozitivan.

## 8. Jedno stabilno trčanje po talasastom terenu

Trčanje po brežuljkastom terenu jača najvažnije mišiće za trčanje. Zaboravite tempo koji bi impresionirao Stravu, ovaj put idite u potragu za brdima i izazovima. Ukoliko živite u ravnici kao ja, te su valovite staze retkost, bar sidjite sa asvalta u šumu, neka vaše noge osete drugi tip terena.
